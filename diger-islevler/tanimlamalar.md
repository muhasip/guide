# Tanımlamalar

Muhasip'i daha düzenli kullanmak ve filtreleme yöntemlerini kullanarak ilgili türleri daha kısa sürede bulmak için Tanımlamalar ekranını aktif bir şekilde kullanabilirsiniz. Satış ve Gider Kategorileri, Cari Kategorileri, Cari Grupları, Kasa Kategorileri, Hizmet ve Ürün Kategorileri, Teklif Kategorileri gibi başlıkları burada tanımlayarak, benzer işlemleri aynı kategori altında toplayabilir ve işlemlerinizi bu şekilde daha etkili bir şekilde kontrol altında tutabilirsiniz. Tanımlamalar ekranı, bu kategorileri dilediğiniz zaman düzenlemenize, güncellemenize, hatta istediğiniz zaman silmenize olanak tanır. Bu sayede muhasebe süreçlerinizi daha düzenli ve yönetilebilir hale getirebilirsiniz.

Bu işlemi gerçekleştirmek için ekranınızın sağ üst kısmında bulunan ⚙︎ ikonuna tıkladıktan sonra Tanımlamalar'ı seçin. Yönlendirildiğiniz ekranda hangi bölüm için kategori eklemek istiyorsanız ilgili bölüme ait pencerenin sağ üst köşesinde bulunan Yeni Ekle butonuna basın. Oluşturacağınız kategori/grup için bir isim girip ardından Kaydet butonuna basın. İşleminiz tamamlanmış olacaktır.

Aynı zamanda daha önceden tanımlamış olduğunuz kategori/grupları yine Tanımlamalar ekranında görebilirsiniz. Bunları düzenlemek için ✎ ikonunu silmek için çöp kutusu ikonunu kullanabilirsiniz.
