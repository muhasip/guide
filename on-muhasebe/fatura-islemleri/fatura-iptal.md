# Fatura İptal

Muhasip programınız üzerinden oluşturduğunuz ve kaydettiğiniz bir faturayı herhangi bir sebepten dolayı iptal etmek istediğinizde, izlemeniz gereken adımları şu şekilde sıralayabiliriz.

**Faturaya Ulaşmak:** Öncelikle oluşturduğunuz faturaya ulaşmalısınız. Bunun için farklı yollar izleyebilirsiniz.

* "Cariler" menüsünden ilgili cari ekranına ulaşarak ilgili faturaya tıklayabilirsiniz.
* Fatura türüne göre "Alışlar" ya da "Satışlar" sekmesine ulaştıktan sonra filtreleme veya manuel olarak faturayı bulabilir ve üzerine tıklayabilirsiniz.
* "Stok" sekmesinden ilgili ürün/hizmet ekranına giderek ilgili faturayı seçebilirsiniz.

**İptal İşlemi:** Açtığınız fatura penceresinin sağ üst kısmındaki "İptal" ikonuna tıklayın.

**Onay ve Silme:** Yönlendirildiğiniz onay penceresinden iptal işleminizin geri alınamayacağını kabul ederek "Onayla ve Sil" butonuna basın.

Bu adımları takip ederek fatura iptal işleminizi gerçekleştirmiş olacaksınız.



Unutmayın: Oluşturduğunuz fatura için e-fatura ya da e-arşiv fatura gönderimi yapıldıysa, iptal etme işlemini gerçekleştiremezsiniz. Bu konuda daha fazla bilgiye "E-fatura / E-arşiv Fatura İptali" başlığı altından ulaşabilirsiniz.

\
&#x20;
