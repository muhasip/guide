# Satış Faturası Oluşturma

Satışlarınızı takip etmek, dilediğiniz zaman kontrol etmek ve fatura yazdırmak için "satış faturası"  oluşturmanız gerekmektedir.

**Satış faturasını;**

1.Satışlar ekranından Fatura Oluştur’u kullanarak,

2.Ekranınızın üst kısmında bulunan hızlı işlemlerden Satış Faturası’nı tıklayarak,

3.Oluşturacağınız faturadaki cari daha önce Muhasip’e kaydedildi ise ilgili cari ekranından Fatura Oluştur’a tıklayarak oluşturabilirsiniz.

Yeni fatura ekranına ulaştıktan sonra yapacağınız işlemlerin her biri birbiriyle aynıdır. Dilerseniz bu yazımızda Satışlar ekranından nasıl yeni fatura oluşturabileceğinizi birlikte inceleyelim.

1.Muhasip hesabınıza giriş yapın.

2.Yan menüden Satışlar bölümüne gidin.

3.Ekranınızın sağ üst kısmında bulunan Fatura Oluştur butonuna tıklayın.

4.Yönlendirildiğiniz Yeni Fatura ekranında Genel Bilgiler alanını doldurun.

* Oluşturacağınız fatura daha önceden Muhasip’e kaydettiğiniz bir cari ise Müşteri alanına Müşteri Ünvanı veya VKN ile arama yaparak ilgili cariyi seçin. Değil ise cari ünvanını girdikten sonra Yeni butonuna tıklayarak cari bilgilerini doldurabilirsiniz.
* Fatura Düzenleme ve Vade Tarihi bilgisini girin.
* Oluşturduğunuz faturayı benzer faturalarla bir kategori altında toplamak ve bu şekilde saklamak istiyorsanız Fatura Kategorisi kısmını doldurun. Bu kısımdan daha önce oluşturduğunuz kategorilerden birini seçebilir, yeni kategori eklemek için kategori adını yazdıktan sonra “Oluşturmak İçin Tıkla” seçeneğini kullanabilirsiniz.
* Türk Lirası dışında bir para birimi kullanıyor iseniz Döviz Cinsi alanını güncelleyiniz.
* Daha sonrasında fatura açıklamasına göre filtreleme yapabilmek ve oluşturduğunuz faturayı kolay anımsamak adına Açıklama alanını doldurun.

5.E-fatura bilgileri alanındaki Seri, Şablon, Gönderim Tipi, Satış Kanalı, Fatura tipi ve İrsaliye bilgilerini doldurun.

* E-fatura göndermeyecekseniz E-fatura Bilgileri alanının sağ üst kısmında bulunan Gönder butonunu pasif hale getirin.

6.Fatura Kalemleri alanını doldurun.

* Hizmet /Ürün alanından daha önceden kaydetmiş olduğunuz kalemleri seçebilirsiniz. Yeni bir ürün oluşturmak için Muhasip’te daha önce kullanmadığınız bir ürün ismini kullanmanız yeterli olacaktır.
* Miktar, Birim, Birim Fiyatı, Vergi alanlarını doldurun.&#x20;
* Oluşturduğunuz fatura kalemine Açıklama, İndirim, Tevkifat, Konaklama Vergisi, ÖİV, Stopaj eklemek için ekranın sağ kısmında yer alan mavi ok ikonuna tıklayıp yapmak istediğiniz işlemi seçin. Burada birden fazla seçim yapabilirsiniz.
* Açılan pencerede ilgili alanları doldurun.&#x20;
* Oluşturduğunuz faturaya yeni bir fatura kalemi eklemek için “**Yeni Satır Ekle**" butonuna tıklayın.
* Stok takibi için ayrıca kayıt oluşturmak istemiyorsanız Fatura Kalemleri alanının sağ üst köşesindeki Stok butonunu aktif hale getirin.

7.Oluşturacağınız faturaya dair ekstra bilgi girişi için sayfanın alt kısmında bulunan “**Fatura** **Notu**” “**Sipariş Bilgileri**” “**Ödeme Detayları**” “**Ekler**” “**Kodlar**” alanlarını doldurabilirsiniz.

8.Bu işlemleri tamamladıktan sonra ekranınızın sağ üst kısmında bulunan Önizle butonuna tıklayarak faturanızı görüntüleyebilirsiniz.

9.Fatura oluşturma işleminizi tamamlamak için "**Onayla ve Gönder**" butonuna basın.&#x20;

10.Yönlendirildiğiniz pencerede fatura taslağını son bir kez kontrol ettikten sonra herhangi bir sorun yok ise "**Taslağı Onayla ve Gönder**" butonuna basın. \
11.Yazdırma işlemi için sol alt köşedeki Yazdır butonunu kullanabilirsiniz.
