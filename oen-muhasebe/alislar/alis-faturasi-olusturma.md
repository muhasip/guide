# Alış Faturası Oluşturma

Giderlerinizi takip etmek, dilediğiniz zaman kontrol etmek ve giderlerinizi belgelemek için "Alış Faturası"  oluşturmanız gerekmektedir.&#x20;

Alış Faturasını;

1.Giderler ekranından Gider İşle’yi kullanarak,

2.Ekranınızın üst kısmında bulunan hızlı işlemlerden Alış Faturası’nı tıklayarak,

3.Oluşturacağınız faturadaki cari daha önce Muhasip’e kaydedildi ise ilgili cari ekranından Fatura Oluştur’a tıklayarak oluşturabilirsiniz.

Bu adımların herhangi birini takip ettiğinizde Yeni Fiş/Fatura ekranına yönlendirilirsiniz. Bundan sonra gerçekleştireceğiniz işlemlerin herbiri birbiriyle aynıdır. Şimdi giderler ekranından yeni fiş/fatura nasıl oluşturulur birlikte inceleyelim.

1.Muhasip hesabınıza giriş yapın.

2.Yan menüden Giderler bölümüne gidin.

3.Ekranınızın sağ üst kısmında bulunan Gider İşle butonuna tıklayın.

4.Yönlendirildiğiniz Yeni Fiş/Fatura ekranında Genel Bilgiler alanını doldurun.

* Oluşturacağınız fatura daha önceden Muhasip’e kaydettiğiniz bir cari ise Tedarikçi alanına Tedarikçi Ünvanı veya VKN ile arama yaparak ilgili cariyi seçin. Değil ise cari ünvanını girdikten sonra Yeni butonuna tıklayarak cari bilgilerini doldurabilirsiniz.
* Fatura Düzenleme ve Vade Tarihi bilgisini girin.
* Oluşturduğunuz faturayı benzer faturalarla bir kategori altında toplamak ve bu şekilde saklamak istiyorsanız Fatura Kategorisi kısmını doldurun. Bu kısımdan daha önce oluşturduğunuz kategorilerden birini seçebilir, yeni kategori eklemek için kategori adını yazdıktan sonra “Oluşturmak İçin Tıkla” seçeneğini kullanabilirsiniz.
* Türk Lirası dışında bir para birimi kullanıyor iseniz Döviz Cinsi alanını güncelleyiniz.
* Daha sonrasında fatura açıklamasına göre filtreleme yapabilmek ve oluşturduğunuz faturayı kolay anımsamak adına Açıklama alanını doldurun.

6.Fatura Kalemleri alanını doldurun.

* Hizmet /Ürün alanından daha önceden kaydetmiş olduğunuz kalemleri seçebilirsiniz. Yeni bir ürün oluşturmak için Muhasip’te daha önce kullanmadığınız bir ürün ismini kullanmanız yeterli olacaktır.
* Miktar, Birim, Birim Fiyatı, Vergi alanlarını doldurun.&#x20;
* Oluşturduğunuz fatura kalemine Açıklama veya İndirim eklemek için ekranın sağ kısmında yer alan mavi ok ikonuna tıklayıp yapmak istediğiniz işlemi seçin. Burada birden fazla seçim yapabilirsiniz.
* Açılan pencerede ilgili alanları doldurun.&#x20;
* Oluşturduğunuz faturaya yeni bir fatura kalemi eklemek için Yeni Satır Ekle butonuna tıklayın.
* Stok takibi için ayrıca kayıt oluşturmak istemiyorsanız Fatura Kalemleri alanının sağ üst köşesindeki Stok butonunu aktif hale getirin.

7.Ekranın sağ üst kısmında bulunan Kaydet butonuna basın. İşleminiz başarıyla tamamlanmış olacaktır.&#x20;

<figure><img src="https://cdn.muhasip.dev/drive/guides/image/1fef30be-f84d-419f-841c-b8bcc2979566.gif" alt="" height="375" width="600"><figcaption></figcaption></figure>
